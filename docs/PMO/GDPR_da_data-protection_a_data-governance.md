# GDPR, cambio di passo: da data protection a data governance
---

Nell’insieme di nuove disposizioni del GDPR spesso sfugge il cambio di passo che si è voluto tracciare. 
Comprendere lo spirito del legislatore è utile per estrarre criteri interpretativi, scopi e prescrizioni. 

Tra le principali innovazioni contenute nel Regolamento UE 679/2016 merita sicuramente di essere 
menzionata la centralità attribuita al concetto di **governo del dato** o **data governance**.

Con questa espressione riferita al trattamento dei dati personali bisogna intendere l’obbligo, 
in capo al *titolare*, di delineare bene **compiti** e **responsabilità** all’interno della propria 
struttura 
in modo che sia chiaro chi può prendere decisioni, chi deve conformarsi a queste decisioni, 
quale sia il **processo** che governa le suddette decisioni dalla fase della progettazione alla 
fase dell’implementazione e successiva verifica e quali siano, infine, le responsabilità 
sia in capo a colui che decide, sia in capo a colui che deve eseguire le decisioni in caso 
di non conformità delle stesse.

Il governo del dato quindi si sposa perfettamente con due principi fondamentali che vengono sempre indicati dai 
commentatori come una delle chiavi di lettura del nuovo Regolamento generale sulla protezione dei dati: 

*	l’approccio basato sul rischio e 
*	l’accountability del titolare 

Le attività di governance del rischio, rientrano in un approccio olistico alla gestione delle 
possibili problematiche di sicurezza, richiederanno la partecipazione di tutti gli attori 
del processo, non consentendo più una delega totale a determinati soggetti perché studino 
e implementino le misure di contenimento del rischio stesso, ma richiedendo il coinvolgimento 
anche di tutte le altre figure, soprattutto apicali, affinché l’approccio al rischio e la 
gestione dello stesso diventino patrimonio condiviso da tutti. 

Un ulteriore campo di applicazione dei principi di data governance è sicuramente da individuarsi in relazione 
al principio dell’accountability del titolare.

Il primo obiettivo dell’accountability (responsabilità, da parte degli amministratori che impiegano 
risorse finanziarie pubbliche, di 
rendicontarne l'uso sia sul piano della regolarità dei conti sia su quello dell'efficacia della gestione) 
sia la formalizzazione di scelte che sono demandate al 
titolare affinché questi possa implementare delle **procedure** di governance ritagliate sulla propria 
realtà concreta.

L’attuazione di una data governance, quindi, nell’ottica del legislatore europeo, 
passerà necessariamente attraverso una preliminare fase di *studio* e individuazione delle 
caratteristiche tipiche della propria struttura, *delineazione dei processi* che sovrintendono 
alla gestione dei dati per tutto il loro ciclo di vita (*raccolta*, *trattamento*, *trasferimento*, 
messa in *sicurezza* e *distruzione* del dato stesso), *formalizzazione* di tali **processi** e 
delle **procedure** che dovranno verificare la messa in opera degli stessi e, infine, 
l’adozione di sistemi correttivi nel caso in cui tali processi risultino non aderenti 
o non idonei rispetto alla realtà di riferimento.